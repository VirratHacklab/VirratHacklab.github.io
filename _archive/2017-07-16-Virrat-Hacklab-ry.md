---
layout: hacklab
title:  "Virrat Hacklab - Mikä ihmeen Hacklab?"
date:   2017-07-16 11:46:00 +0300
categories: blog
---

## [](#header-2)Mikä, missä ja milloin?

#### Mikä ihmeen ["Hacklab"](https://fi.wikipedia.org/wiki/Hacklab)? 

Hacklab on tila jossa jäsenet voivat toteuttaa omia 
projektejaan tiloihin yhteiskäyttöön hankituilla välineillä. Yleensä laboratorioilla on omat tilat puun, metallin ja 
elektroniikan parissa työskentelyä varten. 

#### Missä Hacklab on? 

Virrat Hacklab aloittaa toimintansa Tredulla osoitteessa Sipiläntie 1, pohjakerroksessa.

#### Milloin Hacklabille voi tulla? 

Hacklab on aina auki silloin kun siellä on avainjäsen paikalla. Ovella saa aina käydä koputtelemassa ja meidät saa 
kiinni myös [sähköpostilla](mailto:info@virrat.hacklab.fi). Jatkossa pyrimme järjestämään ns. avoimet ovet joka viikko, jotta 
halukkaat pääsevät tutustumaan toimintaan.

## [](#header-2)Virrat Hacklab ry

Virrat Hacklab ry perustamiskirja allekirjoitettiin 7 hengen toimesta Virroilla perjantaina 15.7.2017 klo 15:45 
kääretorttukahvien siivittämänä. Pöydän ääressä istui joukko innokkaita nuoria ja nuorekkaita teknologiasta kiinnostuneita. 
Kaikkien silmistä paistoi into saada asiat liikkeelle ja pyörät ovat nyt pyörimässä. Perustajajäseniksi kirjataan 
seuraavat henkilöt:

* Kimmo Laaksonen
* Antti Rintala
* Heikki Rintala
* Jussi Rintala
* Marko Saastamoinen
* Jarno Saastamoinen
* Esa Saunamäki

Kaikki ovat tervetulleita [mukaan toimintaan!](/liity.html) 


## [](#header-2)Tiede- ja teknologiakerho

Toiminta on tarkoitus aloittaa n. 7-vuotiaille suunnatulla Tiede- ja teknologiakerholla syksyllä, samaan 
aikaan kun koulut jälleen avaavat ovensa. Ideoita kerhossa käsiteltäviin asioihin voi lähettää vaikka 
[Facebookin](https://www.facebook.com/groups/202668066893777/) kautta. Alustavasti kerhon kokoontumisajaksi on ehdotettu 
17:30 - 18:45. Päivä päätetään myöhemmin ja yritetään löytää sellainen, jotta muut harrastukset eivät olisi päällekkäin. 

Kerhossa tulee olemaan ainakin purkuryhmä, jossa puretaan vanhoja elektronisia laitteita, otetaan niistä osia talteen ja 
 tehdään niistä edelleen jotain uutta. Samalla opitaan elektroniikasta perusasioita.
